multum abest ut eorum facultates usus compro·
baverit. Vir quidamsaponis unciam quotidie
devoraverat per septem annos, c'ujus vesica fel-
lea nihilominus calculis referta est ne minima
quidem parte exesis. Medicus solers, et in '
arte sua exercitatissimus, solitus erat ictericis
dare salis cornu cervi scrupulum ter quotidie 3
ex quo egregios effectus se saepe expertum esse
affirmabat. Rationi quidem consentaneum est
sales alcalinos‚ et saponem, utiles esse adversus
icterum, cum horum natura adeo accedit ad
bilem, ut ejus vicem quodammodo impleant in
concoquendo cibo, et in detergendis intestinis.
Cauto tamen opus est, ne nimium fidamus his ,
rationibus ; cognovi enim largos haustus succi
limonum adeo profuisse ad icterum, ut famam
remedii reportaverint.

Praetereo multa icteri remedia, quae jam
merito neglecta jacent, et contemta; cum futi-
libus prorsus causis, atque erroribus saepe ridi- ’
culis famam suam debuerint. Aquae Batho-
nicae a quibusdam jactantur, tanquam quae ·
plurimum ad salutem ictericorum conferunt.
Hi aegri, ut dictumest, ubicunque vivant, ple-
rumque convalescunt: sed, quantum potui in-
telligere, salus illis non facilior fuit, propierea
quod biberint istas aquas. Cum tamen tuta

 

